# -*- mode: mandoku-view; -*-
#+TITLE: 嵩山集
#+DATE: 2015-08-24 23:58:51.689762
#+PROPERTY: ID KR4d0206
#+PROPERTY: BASEEDITION WYG    
#+PROPERTY: JUAN 卷四十一
<pb:KR4d0206_WYG_041-1a>¶
欽定四庫全書¶
　嵩山集巻四十一¶
　　　　　　　　　　　　宋　晁公遡　撰¶
　　劄子¶
　　　李通判三幅¶
喜聞泥軾已還伏惟跋涉良勞台候涉秋亦復勝常行¶
須瞻謁¶
日者始得一見固有中州之風氣甚慰落南之念也觴¶
<pb:KR4d0206_WYG_041-1b>¶
豆不足盡意何辱謝焉愧仄愧仄¶
歸舟莫可少留不比向来怱怱否甚欲舉觴劇談乃為¶
快也初不知近止不及為問致勤手筆先之又有坐客¶
不即修報併増慚悚幸加亮¶
　　　趙通判¶
連辱手示感刻感刻秋天益澄爽伏惟左轓將駕台候¶
勝常三復來諭敢不知雅懐已為再稟計庭不逺旬朝¶
爾事未允者更為歴意未間千萬保嗇前趨逺大少償¶
<pb:KR4d0206_WYG_041-2a>¶
期年不振之恨¶
　　　又¶
雨止有相之道伏惟與民同喜尊候勝常未間千萬保¶
嗇遂乘泥軾而歸¶
　　　又¶
公之屈就於巖邑毎為嘆嗟昨日得計庭符許還州端¶
想烏牛之下父老已辦歡迎于道也示諭道路之傳安¶
可信乎過承溢美之言不敢當¶
<pb:KR4d0206_WYG_041-2b>¶
　　　樊通判¶
辱手示欣聞比來台候勝常相與享野人之養正當治¶
野人求有以稱之乃無愧耳諸訟牒能為措懐略皆决¶
遣良所望繼今無怠幸甚未間千萬厚自持自試一州¶
　　　高通州¶
逺辱㫖信欣省秋來關掌郡事台候勝常端誠近出因¶
相過殊從容甚念不得同觴酌也瀘上今秋亦善收否¶
未間千萬厚頥前建幢棨¶
<pb:KR4d0206_WYG_041-3a>¶
　　　何通判(温叔/)¶
治所今夏不閔雨否伏惟膏澤以時煩暑自清台候勝¶
常某已十四告朔去日亦不逺矣居閒食不足從事力¶
難任深有此歎也外屬种彦逺彦遵李安中芘於徳宇¶
曽通謁否區區末由面言更冀厚嗇前剖左符¶
　　　二¶
某逺寄益部相距便不啻千里之逺書問不時毎以為¶
愧近承手誨乃審淑徳之配不克偕老遙想撫存悼亡¶
<pb:KR4d0206_WYG_041-3b>¶
何以處情不果即日以弔今則不及哀矣慚仄何可言¶
惟祈抑損無益之悲以道自照幸甚幸甚¶
　　　李簽判¶
牛刀匣而不用㡬彌年矣今得一邦佐刺史恢恢有餘¶
地殆不足盡長才天下固多盤錯公朝豈容利器置閒¶
處耶¶
　　　程省幹¶
乆不通訊忽辱來翰欣省已履春端尊候勝常未間千¶
<pb:KR4d0206_WYG_041-4a>¶
萬保嗇前登華近¶
　　　二¶
令弟去十二月已順流而東矣養堂在此甚安或有所¶
屬可埀諭也某來此忽已旬朔顧得充位者賴外太府¶
羣賢芘存之耳幸甚¶
　　　楊判院(民極/)¶
近得瞻晤殊怱怱曽不得再舉一觴至今惘然辱手示¶
欣省已休里舎尊候勝常未間千萬厚自持前趨大昕¶
<pb:KR4d0206_WYG_041-4b>¶
之朝¶
　　　又¶
某承報以仁夀公泝㳂而來甚荷當即遣書候其次舎¶
也高軒仲月再過此向來兩懐不盡者當併冩之¶
　　　又¶
行李乆出遂休舍下溪谷之清足以偃息尊候勝常未¶
間千萬自厚前膺廟堂識察¶
　　　又¶
<pb:KR4d0206_WYG_041-5a>¶
某來此但知文物之邦耳今承示以考載先賢事迹山¶
川主名不待杖屨所至粲然在目中左右博學洽聞如¶
此某一年初未得之愧仄何可言三軸復授僮幹一軸¶
須摹冩入石也許自隆州過我更期傾倒所懐¶
　　　史主管¶
近已遣步吏上記不省台用比復何如瓜已可削伏惟¶
計庭毎事詢仰退奉養堂居處宜夏台候勝常某末由¶
趨詣更冀澡練神明遂升清途¶
<pb:KR4d0206_WYG_041-5b>¶
　　　又¶
某迂疎而為此喬木之國日虞曠瘝不獲以理去始則¶
大懼而繼以喜也執事今在重部必如仲尼於魯豈嘗¶
斯須忘之耶果䝉分以鹽筴不啻飢人之得壺飱也敬¶
以拜貺某自今亦不敢不勉春季綱已盡起夏當餉軍¶
前者亦繼遣幸寛憂軫無煩遣人程督幸甚¶
　　　又¶
比辱高軒臨之愛其枌榆而施及衰朽幸甚幸甚乖濶¶
<pb:KR4d0206_WYG_041-6a>¶
又復㡬月方切馳心先承手誨感愧大不可言比來頓¶
爾寒伏惟神相行役已還臺下台候勝常某為郡非所¶
堪正為祿食耳賴芘已及期年更冀終恵之也三書今¶
致之文房未間更祈保練前有翹車之招¶
　　　又¶
益州風氣不至炎鬰否伏惟主公詢仰事就清簡台候¶
勝常無由詣見更祈怡養神和前有崇委¶
　　　又¶
<pb:KR4d0206_WYG_041-6b>¶
某為郡不進日苦空乏至煩計庭憂之分以鹽筴微公¶
之力不及此豈可忘厚貺哉既辱芘之矣更望保惠其¶
終某亦不敢懈以為左右羞張興已𨽻尺籍如台諭併¶
埀台照¶
　　　又¶
太夫人夀履康徤嬪息均安老妻兒女曹附問比恨不¶
果率爾求見爾此有委幸不自他¶
　　　又¶
<pb:KR4d0206_WYG_041-7a>¶
比日不省益州氣序何如伏惟經調已定神相燕休台¶
候勝常某賴庇甚厚庶㡬可以飽㣲祿至理去矣女夫¶
薛純志猥預試闈薦名尚未得計庭帖敢望早為給付¶
去騶幸甚未間更冀厚嗇前登端貮¶
　　　又¶
某計此部浩穰不敢頻以書干聽下以妨裁剸不省台¶
用比何如數日暑特甚伏惟計庭詢仰神相其勞台候¶
勝常某酒本如所建白賴芘多矣連奉施知縣處三書¶
<pb:KR4d0206_WYG_041-7b>¶
感慰不勝道所諭二事悉遵承也未間更望厚頥前位¶
通官¶
　　　何制幹¶
某懐向盛徳靡日不勞但無事不敢奉記恐妨帳下籌¶
量而為染削耳即日甚暑伏惟大府尊嚴退食多暇台¶
候勝常未有見日所冀調適前升通官¶
　　　運司屬官¶
比日敢問台用何如稻苗得雨膏沐氣亦清潤伏惟從¶
<pb:KR4d0206_WYG_041-8a>¶
容計庭一道蒙賴神明所相台候萬福某得以短淺充¶
位于此寔自芘存幸甚未有見日更祈持精養神前上¶
赤墀之塗¶
　　　二¶
某便道之郡不得至幕下瞻英表而聽至論有所矜式¶
而來大為惘惘姑奉一牋抒此意左右為迂覽可也伏¶
蒙答教勤勤懇懇巡屬主郡吏乃得眷顧如此之厚感¶
佩之中不知以謝¶
<pb:KR4d0206_WYG_041-8b>¶
　　　李檢法¶
辱手示欣審比來尊候勝常未間更祈厚自持前究耆¶
艾之福¶
　　　又¶
渝上之别乆矣比在梁山常奉來告怱怱作答自爾不¶
能嗣音毎有馳懐不謂羈旅少城未就官次朋友共為¶
稱屈所須一騶敬如諭瀘南書不靳但恐無可相處而¶
某之言亦不足為重耳更試籌之繼以飛報¶
<pb:KR4d0206_WYG_041-9a>¶
　　　又¶
已履春端伏惟翕受始和台候勝常某恨不得舉栢酒¶
為夀惟冀以道養性前膺軟輪之招¶
　　　又¶
某近因來幹歸上記并付廩直計已通覽矣某近准常¶
平司遣官來封閉諸倉收其管鑰逐年以新陳兊支官¶
兵至十月開倉即撥還今如此即日軍兵無支矣兼貧¶
乏乞丐米當至三月而止奈何已請於使者因白事為¶
<pb:KR4d0206_WYG_041-9b>¶
言之幸甚¶
　　　何運幹¶
伏計騎從者已至刑臺館舍少休台候勝常某末由良¶
覿所祈厚自持前升木天¶
　　　又¶
某始視事不得至計庭無因一見英姿但嘗率爾以書¶
代面愧仄何可言比審奉使者印綬至嘉陽敝邑實通¶
道正喜幸将遂承教接辭以慰夙心不謂便道取疾不¶
<pb:KR4d0206_WYG_041-10a>¶
獲使館人為一日之衞瞻望莫及悵然至今輒有賤事¶
當建白别具錄子敢冀矜察¶
　　　楊提幹¶
天地便有慘懍之氣不省舍下何如伏惟肅駕将行尊¶
候勝常未間更祈厚自持前上亨衢¶
　　　二¶
某毎念高才不應埋光里巷比聞廟堂識察俾佐常平¶
之政漢中盖重部也自茲其遂軒翥乎此未足賀當繼¶
<pb:KR4d0206_WYG_041-10b>¶
以賀爾¶
　　　三¶
比辱至郭門屬某方弛擔都不得劇談至今為恨未就¶
道間尚能相過更盡從容之歡否佇俟佇俟¶
　　　王制幹¶
春王三朝不省起居何如伏惟舉柏葉之觴以介眉夀¶
台候勝常未間千萬保嗇前踐世官¶
　　　二¶
<pb:KR4d0206_WYG_041-11a>¶
向來至益州不得数詣宇下但如瞻孤隼於泰華之峰¶
稱快而已既歸理積事且應嵗㑹極怱怱不能為問獻¶
嵗亦復無一牋方切愧仄忽辱手誨感慰不可言也¶
　　　三¶
示諭先敷文公有當得任子者視諸故府得其狀再為¶
論之天臺矣伏幸台照¶
　　　張省幹¶
初未聞名迹忽辱手誨知已居倉氏之官邇來尊候何¶
<pb:KR4d0206_WYG_041-11b>¶
如夙夜勞乎長者為貺爛然溢目愧不足當也未間千¶
萬厚自持前膺明陟¶
　　　閻機宜¶
逺勞一騶趼足來貺以書并示麋角感感刻刻麋角之¶
岐褊者是也如此類東西川亦有之復付夾騶試求之¶
漢中不審可得否山南氣序今當已寒伏惟尊候勝常¶
家兄所領地大且重正須賢者為賔佐今叚之舉可謂¶
得人矣相望益逺千萬厚自持即改中都官¶
<pb:KR4d0206_WYG_041-12a>¶
　¶
　¶
　¶
　¶
　¶
　¶
　¶
　¶
<pb:KR4d0206_WYG_041-12b>¶
　¶
　¶
　¶
　¶
　¶
　¶
　¶
　嵩山集巻四十一¶
