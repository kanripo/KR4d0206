# -*- mode: mandoku-view; -*-
#+TITLE: 嵩山集
#+DATE: 2015-08-24 23:58:51.742971
#+PROPERTY: ID KR4d0206
#+PROPERTY: BASEEDITION WYG    
#+PROPERTY: JUAN 卷四十四
<pb:KR4d0206_WYG_044-1a>¶
欽定四庫全書¶
　嵩山集巻四十四¶
　　　　　　　　　　　　宋　晁公遡　撰¶
　　劄子¶
　　　張待制¶
某去鈴下已旬朝不省台用何如嵗且更始恭惟坐撫¶
列城純用徳教神明所相台候動止萬福某無緣奉椒¶
酒堂上惟乞持精養神遂究台相逺業¶
<pb:KR4d0206_WYG_044-1b>¶
　　　二¶
頃聞豸冠風采凜凜甚高願見之無由比以事至統府¶
但得陪賓𨽻之後足矣重蒙召至尊下酌酒飲之從容¶
劇談皆經世之要老耳未之聞也其何幸似之恨不可¶
久侍公座怱怱而去至今悵惘¶
　　　三¶
某坐念吉月布和不數日間宜修巡屬之賀非賀節下¶
盖賀斯人得公如萬物欣榮於春也天子於此時當行¶
<pb:KR4d0206_WYG_044-2a>¶
慶賜佇聞璽召復立九徳之朝向來用之未盡者於是¶
大設施之蒼生幸甚¶
　　　四¶
某道中伏讀諸公所録元城先生立言行已之方為士¶
大夫要當如是耳但其間所書鄒忠公疏云膾惇之肝¶
者乃蔡懋偽造不知何故不深考之也節下既以此書¶
見賜某敢不如元城先生之立言比嘗論鎧甲事不省¶
可行否更思宣撫司須牽馬人小邦當十五名與涪忠¶
<pb:KR4d0206_WYG_044-2b>¶
諸州等别具録子申論併乞台察¶
　　　范運使(仲南/)¶
某迫於事不得乆留節下敢問台用比何如風且解凍¶
恭惟中和之政洽於一道貨通財阜神明所相台候動¶
止萬福某謹奉墨牋以修下吏之敬惟乞步趨實下前¶
膺圗任¶
　　　二¶
伏聞盛徳之容粹温而剛大甚有似忠文公願見之日¶
<pb:KR4d0206_WYG_044-3a>¶
久矣厥路無由比賴天相之以事至明臺得趨謁於前¶
已大欣快乃蒙再賜坐語教載而飲食之所言皆足埀¶
世誠如拜忠文公也至今拳拳服膺若在齋座幸甚幸¶
甚¶
　　　三¶
某惟履端之月於易為泰盖君子在内之時敢以為恩¶
公賀軟輪之來匪逺也念不得與賔𨽻面致此意顧寓¶
之一牋言辭淺呐不盡所懐伏紙愧仄¶
<pb:KR4d0206_WYG_044-3b>¶
　　　王總領(玨/)¶
某為沈公出選䕫部兵道中兩奉手答欣省涉冬台用¶
休暢嵗律埀盡恭惟餽餉流通軍飽民恱神明所相台¶
候動止萬福某已書吏考更閱如是日即辭滿矣行伏¶
田畆無由㕘詣仰乞恬養至和前究經世之業¶
　　　二¶
某邇來愈覺榮念灰冷不願當途知之非是以此為高¶
盖今之貴人正如東野畢之御馬耳兼賦分窮薄縱欲¶
<pb:KR4d0206_WYG_044-4a>¶
掀舉之反成齟齬向來得夷陵良坐是也來夏定求祠¶
庭之祿漸謀林下窠窟家弟亦來相約投老不可更爾¶
乖離要須對牀眠最為上䇿逺蒙送以前漢書嘗見此¶
書中梅福因上書不報乃隠去其時果可上書不須隠¶
去可隠去不須上書也恩公以為如何¶
　　　甄以道¶
某平生相遇多在行李中雖談宴不大從容耳比至和¶
門乃連日夜獲淵對由來未有傾盡於此時也至今慰¶
<pb:KR4d0206_WYG_044-4b>¶
快殆感藏於酒炙淋漓之外因遣人奉此牋為謝幸亮¶
其略¶
　　　王文甫¶
某比犯寒而來非所樂所樂者見公耳公似以一觴不¶
及舉為恨某所得盖在一觴之外感慰至今¶
　　　任似¶
某别十餘年而得見見又止於終食間耳牢落之懐其¶
何能宣冩違濶來毎思勝味如所酌㫖酒嚴而正也感¶
<pb:KR4d0206_WYG_044-5a>¶
刻感刻月忽建寅伏惟計庭倚賴神相阜通台候勝常¶
某暫休行道之疲而簿書已堆旁矣須無能之辭未暇¶
錄餘惟厚䕶前登玉陛¶
　　　石監稅¶
辱書欣聞比來尊候勝常承不屑關市而肯一來吾夫¶
子之於仕固嘗不擇而要各盡其職㑹計當與牛羊茁¶
壯而已耳長牋三復麗則麗矣更冀行顧其言以副所¶
望未間千萬厚自持¶
<pb:KR4d0206_WYG_044-5b>¶
　　　張司理¶
辱書知已領决曹伏惟休舎以來尊候勝常永不忘通¶
川相從某亦追念先太君為愴然左右幸思立身之孝¶
無曠其官以慰九原未間千萬厚自持願觀善狀¶
　　　楊監倉¶
薦承手示欣聞邇來尊候勝常左右有志於世而思頴¶
脱於小宰選中願使某有聞不必累累勞音介足趼也¶
未間千萬厚自持¶
<pb:KR4d0206_WYG_044-6a>¶
　　　向邦輔¶
正爾遐想忽瀘上致所貺札翰忻感彌深因審皷枻半¶
道受臨江守符以歸雖未賜軺傳識者未快然免逺涉¶
江湖它日熊軾赴鎮便近亦佳也何為不一來劔西乎¶
即日秋氣已清伏惟懐綬優㳺台候勝常某期年於此¶
初無可紀為愧有可告語否末由良㑹千萬養志和神¶
繼膺君遣¶
　　　范監酒¶
<pb:KR4d0206_WYG_044-6b>¶
近間伏惟涉此炎夏尊候勝常承已釋酒府之煩未為¶
諸公挽辟能一過此乎良深延佇或須人當遣徃幸亟¶
開諭未間千萬自厚前進勇爵¶
　　　李縣尉¶
長牋之貺感刻感刻具聞邇來尊候勝常衰譜系見示¶
知先府君不忘自出乃爾也改截㑹牒即如諭未間千¶
萬厚自持益大其門¶
　　　楊司法¶
<pb:KR4d0206_WYG_044-7a>¶
某二年言集公實助我臨分殊為惘惘重煩逺至郵亭¶
若不能别者相望渺然尚能以書相問尤増感刻也即¶
日氣便暄淑伏惟尊候勝常某朝夕即西上此去益修¶
阻惟冀保練前有九遷¶
　　　馮都監¶
辱書知總尺籍於此得同王事必能助我者甚慰甚慰¶
比來伏惟尊候渉冬勝常何時啓行未間尚祈厚自持¶
前進勇爵¶
<pb:KR4d0206_WYG_044-7b>¶
　　　張監稅¶
太昊已啓東節伏惟喜此清淑尊候勝常未間千萬調¶
適前觀論最¶
　　　二¶
連奉來札感感刻刻果用何日就官次此職領市㕓郡¶
庭仰筭緡其用乃饒公出於大家標置㑹當軼羣自今¶
府庫之入不乏矣他須面¶
　　　史頥老¶
<pb:KR4d0206_WYG_044-8a>¶
某政事不修不能致隂陽之和乃爾旱暵民是天民天¶
自應恤一雨救其焦枯正與民同喜耳辱詩歸徳於衰¶
朽不敢當也復用韻為謝尚期至郭下併面究之¶
　　　楊天祐¶
即日暑未退席伏惟林廬安居尊候勝常未間千萬厚¶
自持¶
　　　二¶
固常聞從弟有在沈黎者壻於鄉長者家某貧不能合¶
<pb:KR4d0206_WYG_044-8b>¶
宗族而食知左右之賢可依盖甚喜因循未果為問毎¶
馳懐逺承手誨語及此好慚感不可言屬郡事少閒亟¶
為裁答不盡所欲吐也¶
　　　新都任知縣¶
連日雨作暑氣亦解伏惟政成無事尊候勝常相與守¶
地未有見日千萬厚自持前膺最賞¶
　　　二¶
初未得豫英逰又不同封部忽辱貽書稱誦過當何以¶
<pb:KR4d0206_WYG_044-9a>¶
堪此禮再味來㫖正為愛弟耳須其出即為施行也¶
　¶
　¶
　¶
　¶
　¶
　¶
　¶
<pb:KR4d0206_WYG_044-9b>¶
　¶
　¶
　¶
　¶
　¶
　¶
　¶
　嵩山集巻四十四¶
