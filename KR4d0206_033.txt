# -*- mode: mandoku-view; -*-
#+TITLE: 嵩山集
#+DATE: 2015-08-24 23:58:51.532177
#+PROPERTY: ID KR4d0206
#+PROPERTY: BASEEDITION WYG    
#+PROPERTY: JUAN 卷三十三
<pb:KR4d0206_WYG_033-1a>¶
欽定四庫全書¶
　嵩山集巻三十三¶
　　　　　　　　　　　　宋　晁公遡　撰¶
　　小柬¶
　　　答史靈泉(臯/)¶
即日風扇朱辰伏惟巖邑清曠尊候萬福未間更冀¶
厚自頥前位顯宻¶
　　　二¶
<pb:KR4d0206_WYG_033-1b>¶
公此邦大家也盖如高山窮谷固為多材其楩柟栝柏¶
則其最耳植根所滋至今稱美不待一見已深頌慕但¶
恨一邑不足淹也¶
　　　三¶
侍郎家兄受尊大君之知闔宗不敢忘承敦此好益見¶
拳拳於先友如此彌増感佩¶
　　　四¶
某之才為數千戸之長亦自不稱忽逐食來此日懐愧¶
<pb:KR4d0206_WYG_033-2a>¶
懼正望鄉人之善者有以規之不謂逺貺書札溢於頌¶
詠愈劇悚仄不省繼此能貽藥石之言乎¶
　　　答蘇小溪¶
即日緑野已秀伏惟民安善政尊候萬福奉此牋復來¶
幹¶
　　　二¶
起居比復何如遂州風氣清淑左右亦宜之否更乞厚¶
自持必不乆于百里淹也¶
<pb:KR4d0206_WYG_033-2b>¶
　　　三¶
封内亦易治平公家所論刑賞忠厚之至盖可以施於¶
政者必復用之近聞蜀士多趣召東坡先生忠直之節¶
朝廷想思之豈容其後尚滯州縣耶¶
　　　四¶
金水之别不覺便許乆某繼此之官梁山短才日困簿¶
書既二年復易守是邦行役㡬兩月疲薾可知也未遑¶
為問先承翰札之貺公之鄉閭易治而難服某未知其¶
<pb:KR4d0206_WYG_033-3a>¶
方亦能見誨否¶
　　　答宋漢初¶
即日天地閉藏伏惟弦歌無事尊候萬福未間更祈厚¶
自持前躡要途¶
　　　二¶
乆不聞音息不謂尚爾徊翔百里地富貴要自有時願¶
加&KR0509;養以須之¶
　　　三¶
<pb:KR4d0206_WYG_033-3b>¶
臨江之别為日逺矣靡日不懐但無從致問先辱記存¶
貺以翰墨如事其長何也尤増愧仄怱怱布答不盡所¶
欲言¶
　　　四¶
漢初亦易治否今公朝議蠲虚額自今郡縣拜賜况在¶
政成益當擁黄紬高眠耳更書復在何時此去遂改中¶
都官乎¶
　　　答謝眉山¶
<pb:KR4d0206_WYG_033-4a>¶
即日歳晏多隂伏惟尊候萬福未間千萬厚自持前最¶
察舉¶
　　　二¶
劍西人物不與他州並公儒家者流所傳逺矣尤當秀¶
出恨未見爾良深延佇¶
　　　三¶
眉山亦劇邑老朽所冀縣有賢君得以蒙成幸矣公不¶
屑就之必能不孤此意願言勉旃¶
<pb:KR4d0206_WYG_033-4b>¶
　　　四¶
逺辱書札稱詠過其實世俗浮言聞之多矣幸相與為¶
篤實之論自力作報望亮其略¶
　　　與吳提幹¶
即日麥已食新伏惟交修㩁牧之政主公詢仰神明加¶
相台候萬福某無由詣賔客之席輒以牋代謁¶
　　　二¶
不省台用何如七閩山川清麗過于蜀部不審君子居¶
<pb:KR4d0206_WYG_033-5a>¶
之亦安其土風否更乞厚自持以合四時之和¶
　　　三¶
某平生頗與世異鹹酸惟樂聞賢士大夫之名毎有得¶
焉輒累日喜以為吾黨其振乎此邦往來之郊近屢有¶
自益州來者無不稱頌左右盖數十年幕府所未見也¶
佇觀亟徴¶
　　　四¶
為郡於明使者之封内聞有叅佐至帳下即當為牋自¶
<pb:KR4d0206_WYG_033-5b>¶
通姓名實故事也敢敬以徹於左右伏惟明使者風望¶
凜然更得九徳之彦為之輔此部幸矣豈惟鄙夫¶
　　　答楊知縣¶
即日農乃登麥伏惟鳬舄就道尊候勝常未間所冀厚¶
自持前施所學¶
　　　二¶
益部號多才公其耆舊也必有以異于其儔者行觀設¶
施以副所望¶
<pb:KR4d0206_WYG_033-6a>¶
　　　三¶
聞之邦人公所得邑最為易治然天下豈有難易者能¶
以公勤㢘清臨之則雖難治者亦易矣不然一閧之市¶
豈易服乎竊計高懐深逹於此老守之幸也¶
　　　四¶
逺承恵書諄諄疊重浮語虛辭世俗所不能廢然自今¶
更望相與為篤實之政非賢者其誰望¶
　　　答張彭山¶
<pb:KR4d0206_WYG_033-6b>¶
即日草木鮮榮伏惟尊候萬福未間千萬保頥前膺推¶
擇¶
　　　二¶
為别屬耳更勤寵問在行李中當亦勞也猶能及此耶¶
感佩至情其何可言¶
　　　三¶
所諭廩食有不給者須得公驗今付僮幹怱怱作答幸¶
亮之¶
<pb:KR4d0206_WYG_033-7a>¶
　　　答陳縣丞¶
邇來蒸溽伏惟尊候萬福未間千萬調適更須光除¶
　　　二¶
蜀盖多才矣然未見有磊磊落落大厭人意者豈某見¶
不多耶左右肯來為丞督事必能使衰拙有所驚歎乃¶
所望也¶
　　　三¶
甫爾至郡庭方懼無以為政官屬賢者能有以教其不¶
<pb:KR4d0206_WYG_033-7b>¶
逮則幸也逺辱來書溢於稱頌不敢當不敢當意者必¶
待見而後言耶繼此以俟¶
　　　答黄教授¶
即日稻將登矣伏惟尚留芹宫尊候萬福未間千萬珍¶
攝前進班列¶
　　　二¶
比聞已報代更意謂但持閥閱下三硤中臺論功則必¶
當量才定位當在虎闈何尚陸沈耶¶
<pb:KR4d0206_WYG_033-8a>¶
　　　三¶
承以論薦之章上於公車仕宦得去小宰之選旬除歳¶
遷自可坐致爵位以為親榮聞之喜甚遙為左右賀貽¶
書歸徳於衰鈍知拳拳不忘良増嘉歎¶
　　　四¶
某來此已四告朔尋常硤内望風謂益部難治今身履¶
之前言謬矣比來殊無事公能一來同登逺景樓舉酒¶
相屬乎延佇延佇¶
<pb:KR4d0206_WYG_033-8b>¶
　　　答劉知録¶
即日草木敷榮伏惟折獄有閒尊候萬福未間更祈厚¶
頥前進班秩¶
　　　二¶
相從一邦良賴賢者之助臨岐又勤追送至情乃爾但¶
増感歎人生如鹿豕然此别所望進徳修業它日有聞¶
于此以慰老懐¶
　　　三¶
<pb:KR4d0206_WYG_033-9a>¶
某違異以來毎恨傾企逺辱不忘更貺華翰溢於稱頌¶
非所以輔衰朽者愧不敢領此意也已見祥刑公如所¶
戒言之矣¶
　　　答王丹稜¶
即日寒蟬鳴伏惟尊候萬福未間更冀厚自持前上要¶
津¶
　　　二¶
某頃常預在太常籍奏中是時歎慕高才而取上第謂¶
<pb:KR4d0206_WYG_033-9b>¶
即翺翔天朝矣豈意尚爾陸沈州縣耶功名㑹自有時¶
更少須之¶
　　　三¶
丹稜地亦褊小左右春秋之學長於治人肯來臨百里¶
行稱最矣其如留滯何¶
　　　四¶
某迂疎非治郡才推移至此毎以為愧正望賢者佐之¶
乃可塞職爾逺辱一圅推許過其實不敢當惟有以相¶
<pb:KR4d0206_WYG_033-10a>¶
輔則幸甚¶
　　　答張監税¶
即日草木茂遂伏惟里舎就閒尊候萬福未間切祈調¶
適前膺最賞¶
　　　二¶
益州文物盛矣左右天資之秀加以耳濡目染必將有¶
異於它邦之士惟升高者必自下從茲佇觀横奮¶
　　　三¶
<pb:KR4d0206_WYG_033-10b>¶
某得一州短淺豈能獨任其責正賴左右之賢相與共¶
圖之公職是筭緡必能使行旅願出其途則某所望也¶
　　　四¶
久處硤内未果早識英標逺貺書札辭華璀璨遙知為¶
勝士也何時遂來以慰馳懐¶
　　　答師將仕¶
即日春事埀盡伏惟優㳺里舎尊候萬福未間更祈厚¶
嗇前有推擇¶
<pb:KR4d0206_WYG_033-11a>¶
　　　二¶
廣漢之别不覺草木三發榮矣道逺不相聞惟有懐向¶
良晤在旬朝間預為欣浣¶
　　　三¶
知已遂懐黄亦足慰平生力學之勤也外選何日唱注¶
佇觀治行¶
　　　四¶
某得郡於益部乃是今之好學之國寡陋何以滿羣望¶
<pb:KR4d0206_WYG_033-11b>¶
方以愧悚逺辱書縢稱譽甚過非所堪也¶
　　　答楊解元¶
即日行遂嘗麥伏惟起居勝常未間更祈厚頥前豫賔¶
興¶
　　　二¶
益部信多士逺辱詞翰粲然溢目行見一第溷子矣願¶
言勉旃¶
　　　三¶
<pb:KR4d0206_WYG_033-12a>¶
某久處硤内不相聞披玩來書知相與有連甚慰甚慰¶
既在外屬宜有以規諫不當若疎者徒為頌詠也所諭¶
須移試偶数日前已白計庭云無之奈何幸體亮¶
　¶
　¶
　¶
　¶
　¶
<pb:KR4d0206_WYG_033-12b>¶
　¶
　¶
　¶
　¶
　¶
　¶
　¶
　嵩山集巻三十三¶
